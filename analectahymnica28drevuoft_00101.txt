V. Culpae scripta dele,
nos purga dono medelae.

2. Rosa fragrans inter spinas,
Rubens Rachel, medicinas
Ferens amicitiae,

Hanc dilexit Iacob vero
Potans eam dulci mero
Signo pudicitiae3

V. Roga, virgo digna,
pro nobis voce benigna.

3. Pater carnis istam odit,
Sub novercae manu fodit
Matris carens specie,
Instat nata prece lata
Secum iens dedicata
Visitare climata,
V. Feram aptavit,
post patrem cito meavit.

In 3, Nocturno.

Antiphonae.

1. Virtutum mola
terit virgo tria grana,
Cum quibus multa
suscepit dogmata fulta.

2. Multos vocavit,
a faece cn'minum lavit,
Fontis undam Christi
potabilem esse fecisti.

. Ut rivus a fonte

derivatur, scandis a monte,
Filia pulchra Dei
vocaris ordine rei.

Responsoria.

. Qui prophetam cibo pavit,
Danielem latitavit
Lacu subterraneo
Cum leonibus modestis,
Sic ancillam tuam vestis
Tuo propugnaculo,
Saeva morte dira
laudemus ut tua mira.

98

-ι-

2, Haurit aquam, laus in caelis,
More gentis Israelis
Fonte dato caelitus
Haustum sumit, sitim sanat,
Surgit virgo, mox infamat
Rivus terra editus;
V. Lepram servorum
absterge, sancta, tuorum.

Auro tecta arca Dei,
Intus, foris, nam tropaei
Tenens semper culmina,
Quae corona auri pura
Fabrefacta Christi iura
Legens in ecclesia,
Audi, virgo pia,
tu es· haec arca divina.

Prosula.

. Psallat cum tripudio
Caeli sumpta solio,
Veneremur cernui
Odradam sanctam singuli.
. Virginale gaudium
Dicamus nos ad Dominum,
Qui de matre virgine
Vult nasci mundi crimine.
. Ergo nos cum cantibus
Pulsantes consonantibus
Laudemus trinam machinam,
Quam poli laudat curia.

3.

In Laudibus,

Antiphonae.

. Laudes dignae dentur Deo,
Qui Odradam in tropaeo
Fortem fecit, hostem iecit

Omnis immunditiae.

. Mundi fastum abdicavit
Virgo Christi, quam ditavit
Deus pater, caeli rector,

Donis pudicitiae.

. Deum trinum, quem sitivit,
Corde puro concupivit,
Corpus tenens vinculo

Annis sub infantiae.

