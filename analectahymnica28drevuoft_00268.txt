â€”265-

Nempe nexum tam perplexum,
Fer regna ad caelorum,

Ut astare ad altare
Possimus totum aureum,

Funde precem, pelle necem,
Pro nobis ora Deum.

Ad Matutinum.

Invitatorium .

Regi summo gloria
Invicto et honor detur,

Qui sanctos in victoria
Hic iuvat et tuetur.

In 1. Nocturno.

Antiphonae.

1. Legem Dei meditatur
Puro corde iugiter,
Ut lignum virens complantatur,
Fert vitae fructum dulciter.

2. Astiterunt Victorino
Praesul, clerus et populi,
Laudem uni Deo trino
Solvunt in prece seduli.

3. Tu susceptor es victorum,
Invicte agens proelia,
Post temptamen vitiorum
Fer robur et auxilia.

Responsoria.

1. Hic non surda capit aure
Sacra evangelia:
Si vis perfectus esse,

Me sequens vende omnia,
Genti Deus sic prodesse
Docens vult consilia3

V. Super mel et omnia,
Christe, tua eloquia
Dulcescunt ori intus.

2. Qui pro Christo Domino
linquit agros, terram,
Et potente cum hoste
agit duram guerram,

Nam castas ignit mentes,
Qui formosae in aspectu
Temptat vestrum velle,

V. Verbum dulce in affatu
Fraudis repletum felle.

3. Dudum iactus de supernis
In flamma es Averni,
Tamen stratus astu sternis
Pudoris vim interni,
Blandit iacens resupinus,
Casta non rupit foedera,
V. Sed vir simplex columbinus
Sensus planxit scelera.

In 2. Nocturno.

Antiphonae.

1. Deus sanctos mirificat,
Probat et dignificat
Carnis post certamen,
Exaudit sua gratia
Iustorum sacrificia,
Accepturus dat solamen.

2. Clamorem meum, Domine,
Exaudi et a crimine
Me velis expiare,
Ut corde puro iugiter
Te Iesum amans dulciter
Queam exclamare.

2. Domine, tu praesulem,
Ut tristem firmet exsulem,
Consoletur flentem,
Statuisti provide,
Te colat amans fervide
Sollerter docens mentem.

Responsoria.

1. Iam relictis domo, patre,
Tota suppellectili,
Solo est contentus fratre
Puro, valde humili,
Alternatim obsequentes
Servit alter alteri,
V. Se et suas dicant mentes
Deo voce celeri.

