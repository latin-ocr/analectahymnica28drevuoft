...21-

Αᾶ Magnificat.

Ο iubar ecclesiae,
Lux serena virginum,
Decus Antiochiae,
Lucerna gentilium,
Vexillum victoriae,
Columna debilium,
Funde preces hodie
Pro nobis ad Dominum.

Ad Matutinum.

Invitatorium.

Ad lumen vitae
cuncti vigilando venite,
Virginis ut festo
iubiletur gloria Christo.

In 1. Nocturno.

Antiphonae.

1. Festum sponsae generosae,
Festum plenum gaudio
Sponsae Christi speciosae
Summo colant studio.

2. Haec in annis regnum mundi
Spernens puerilibus
Non timebat saevis tundi
Pro Christo verberibus,

3. Hanc ob miram diligenti
Cura pulchritudinem
Nutrix servat, dum orbatam
Matre cernit virginem,

Resp onsoria.

1. Tyrannorum
praefectus impius,
Nomen Christi
studens Olybrius
Delere citius,
venit ab Asia
Antiochiam,
fervens invidiaz,
V. Vicina transiens
per loca virginem
Pascentem conspicit
oves praenobilem.

2. Margaretae contemplatus
Miram pulchritudinem,
Mox ardescit profanatus
In illius speciem,
Servos mittit ct precatur
Verbis blandis virginem3

V. Promittit varia,

sed et amabilem
Sibi coniungere
spondet in coniugem.

3. Contemnit impium
puella tenera,
Nec mulcent mitia,
nec terrent aspera,
Constantis animi
nam inter verbera
Dilectum baiulat‚
quem colunt aethera3

V. Fide firma

perstat immobilis,
Deridens minas
scelesti iudicis.

In 2. Nocturno.

Antiphonae.

1. Oves pascens cum puellis
Nutricis virguncula,
Sic honoris et decoris
Declinat pericula.

2. Sponsa sponso copulata
Cordis desiderio
sociari sibi gliscit
Corporis martyrio.
3. Metu poenae non gravatur
Pugnatricis animus,
Nec a Deo separatur
Mens trita doloribus

Responsoria.

1. Ο mirandum, praedicandum
Divinum consilium,
In puella nova bella
Rex exercet omnium,
Quae tyrannum infra annum
Vicit quintum decimum3

