-133â€”

V. Bis sex lustris in deserto
Vixit bellator strenuuS,
Contra hostem ab experto
Pugnavit miles optimus.

In 2. No cturn0.

Antiphonae.

1. Hic mortificationem
Crucis in se retinuit
Et per contemplationem
Deum nunquam deseruit.

2. Huic sancto parent aves
Atque ursi de nemore,
Et subduntur maris naves
Pacificato aequore.

3. Librum Petro corvus portat
Per longa terrae spatia,
Quem et angelus confortat
In sancta abstinentia.

Responsoria,

1. Post curriculum annorum
Romanae sedi iungitur
Locumque apostolorum
Tenere tunc praecipitur,
Faetus consors electorum
Caelestinus assumitur3
V, Summus pontifex vocatur
Divino inspiramine,
Dono gratiae dotatur
Spiritus sancti flamine.

2. Hic est papa Caelestinus
Factus civis caelestium,
Qui non sentit plus et minus
In ordine humilium,
Quem attollit mos divinus
Ad gloriosum bravium.
- V. Ad augmentum praemiorum
Hic cedit pontificio,
Ut thesaurum perfectorum
Condat quieto animo.

3. Statu quolibet perfectus
Iste confessor exstitit,
Nam divinitus provectus
Virtute semper claruit,
In papatu stetit rectus,
Nunquam a bono destitit3
V. Post et ante corde puro
Quaerit virtutum culmina,
Suum corpus cibo duro
Domat vitans inania.

4. Iste sanctus augmentatur
Virtute, postquam renuit,
Et miraculis ornatur,
Cum ad desertum rediit,
Demum sanctus comprobatur
Dum feliciter obiit.
V. Nam ad caelum clara cruce
Pergit hic sanctus praevia,
Dum decedit de hac luce
Comite luce fulgida.

In 3. Nocturno.

Ad Cantica.

A. Vita sancta duplicatur,

Postquam papatum renuit,
Sanctitasque serenatur,
Dum gloriosus obiit.

Responsoria.

1. Reverenter tumulatur
Hic sanctus in Campania,
Ubi magna congregatur
Episcoporum copia,
Populusque adunatur
Ad confessoris funera.
V. Noscens papa hunc obisse
Cardinales accelerat,
Quem removerat, fuisse
Papam et sanctum noverat.

2. Post haec autem disponente
Divina providentia
Et Campania manente
In magna disceptantia,
Cursu temporis volvente
Tendit sanctus ad alia.

