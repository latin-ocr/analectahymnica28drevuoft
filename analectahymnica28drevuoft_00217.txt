-214—

2. Iustis nova lux oritur,

Rectis corde laetitia,
Per Timotheum moritur
Sculptilium stultitia,
Gloria Dei colitur,

Exosa fit malitia.

. Nimis hic testimonia

Cum praeceptis custodivit
Et omni sanctimonia

Beatus Deo servivit,
Eiciens daemonia

Iugum Domini subivit.

Responsoria.

. Regnum intravit Britonum
Timotheus et Dominum

Iesum Christum praedicavit,

Plures deos annullando,
Sacro fonte baptizando
Pebem Deo dedicavit,
. Tnstans sacris argumentis
Idola conversae gentis
Penitus exstirpavit.

, Celeriter opinio

Beatique religio
Timothei intimatur

Lucio tunc, egregio

Viro, qui more regio
Britannis dominabatur,

. Omnipotentis famulum,

Ut suae legis modulum
Narraret, rex deprecatur.

. Nutu divino veritas
Fidei tunc dilatatur,
Caelestis cum claritas
Lucio manifestatur,
Angelica quem puritas
In somniis hinc hortatur,
Ut oboediens caritas
Timotheo tribuatur;

V. Evigilans absque schisma

Rex credulus esse coepit,
Sacrum fidei baptisma

Mox a sanctoque suscepit.

In Laudibus.

Antiphonae.

1. Parata est Timotheo

Sedes cum magno decore
In caelis, propinqua Deo

Domino, qui cum amore
Regem [Lucium] cum eo

Suo convertit ab errore.

. Factus hic Ephesiorum

Praesul per Paulum doc-
torem
Iussit oves pascuorum
Adorare creatorem
Et in laudibus hymnorum
Confiteri redemptorem.

. Timothei anima

vigilans ad te de luce,
Deua sitivit intima

Tecum commori in cruce,
Quam ob rem sumit maxima

Gaudia [cum] Christo duce.

. Omnes animae iustorum

Semper benedicant Deum,
Qui ad gaudia polorum
Transtulerat Timotheum.

. Laudet Dominum de caelis

Omnis spiritus iustorum,
Quod vir prudens et fidelis

Cum crementis talentorum
Hostium ereptus telis

Intrat gaudium caelorum.

Ad Benedictus.

. Cum iu Pathmos insulam

Iohannes relegatur,
Ephesiorum infula

Timotheus sublimatur,
Suae plebis pericula

Timescens exsecrabatur
Deos spernendo idola,

A malignis post necatur
Et, ut Christo per saecula

conregnet, victor levatur.

