—107—

39. In Festo Patronorum Hildesheimensium.

In 1. Vesperis.

Antiphonae.

. Electorum memoriam
Patronorum agamus,

Felices ut ad gloriam
Illorum transeamus.

. Principalis ecclesiae
Nostrae virgo patrona,
Maria, mater gratiae,
Caritatis corona.

. Patroni, Petrus claviger,
Princeps apostolorum,
Paulus, ‘doctrinae signifer,
Magister populorum;

. Cosmas atque Damianus,
Valerianus et Tiburtius,

Cautius et Cantianus,
Sancti Iustus et Arthemius3

. Almi praesules Godehardus,
Epiphanius et Bernwardus,
Speciosa cum Caecilia
Virgines nobis dent auxilia.
. Gaude, virgo,

Christi matronatu,
Tuo gratulamur patronatu,
Iuncta compatronorum caterva
Gregem istum, Maria, conserva.
. Salva, rege Christo famulantes,
Hac in domo Dei ministrantes.

Ad Mag-nificat.

. Virgo, mater regis angelorum,
Principalis gemma patronorum
Huius domus Dei veneraris,
&Habere tecum non dedignaris
Ministros plures electos Dei;
Adiuva nos, mater sanctae spei,
Iunge nos sanctorum requiei.

Ad Matutinu m.

Invitatorium.

Laude patronorum
huius domus gratulemur,

Ut nos in caelorum
eis regno collaetemur.

In 1. Nocturno.

Antiphonae.
1. Maria, plena gratia,
Huius templi patrona,
Nos Christi vultu satia,
Impetra caeli bona.

2. Petrus cum Paulo veniam
Deposcant delictorum
Hic nobis, ibi gloriam
In coetu beatorum.
3. Martyres Christi celebres,
Virgines, confessores,
Vobis psallentes alacres
Vos sentiant rectores

Responsoria.

1. Virgo, Christi mater illibata,
Patrona generis nostri grata,
Pia. laudibus nostris intende,
Salva nos, iustifica, defende,

V. Placa nobis

Christum, tuum natum,
Nostrum ut indulgeat reatum.

2. Petre, crucifixus triumphasti,
Paule, cursum
ense consummasti,
Una dies ambos coronavit,
Vos Christus in gloria locavit,

V. Sancti Petre, Paule, subvenite

In agone nobis huius vitae.

3. Martyres Domini pretiosi,
cosma, Damiane gloriosi,
Proprio sanguine purpurati
Caelos conscendistis laureati,

V. Coronam decoris suscepistis

De manu Dei, quam meruistis.

In 2. NocturnO.

Antiphonae.

1. Reliquiae sub gremio
Isto quorum foventur,

